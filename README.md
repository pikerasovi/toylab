# toylab
Αποθετήριο για τον 8ο Πανελλήνιο Διαγωνισμό Ανοιχτών Τεχνολογιών στην Εκπαίδευση

ToyLab: ReTHINK - ReDESIGN - ReBUILD

Σκέψου έναν κόσμο μαγικό, όπου θα μπορείς το δικό σου εργοστάσιο να χτίσεις…
Σκέψου έναν κόσμο ονειρικό, όπου τα δικά σου παιχνίδια θα δημιουργήσεις…
Σκέψου έναν κόσμο, όπου το tablet σου δε θα είναι πια μια οθόνη, για να βλέπεις όσα οι άλλοι αποφάσισαν για σένα. Θα είναι μια τεράστια «πόρτα», για να μπεις στον κόσμο που εσύ ονειρεύτηκες!

Κι έτσι ο δράκος σου,  με ένα νεύμα σου, το στόμα του θα ανοίξει…
Και η νεράιδα από τη χαρά της τα φτερά της θα ανοιγοκλείσει…
Και το φανάρι σου χρώματα θα αλλάζει για να σε ειδοποιήσει…

Καλώς ήρθες στο ToyLab: Το εργοστάσιο των ΔΙΚΩΝ σου παιχνιδιών!

ΕΙΣΑΓΩΓΗ

Στον σύγχρονο ψηφιακά διαμεσολαβούμενο κόσμο, όπου τα παιδιά - από τους πρώτους κιόλας μήνες της ζωής τους - έρχονται καθημερινά σε επαφή με οθόνες ως παθητικοί θεατές, κρίνεται απαραίτητη η ανάπτυξη πρακτικών και στρατηγικών που θα μετασχηματίσουν τον τρόπο εμπλοκής και αλληλεπίδρασης των παιδιών με τις ψηφιακές τεχνολογίες, στρέφοντας το ενδιαφέρον στην αξιοποίησή τους με σκοπό την επίλυση προβλημάτων που σχετίζονται με την καθημερινότητα, την υγεία, το περιβάλλον, την εκπαίδευση κ.λπ.. 

Με γνώμονα την ανάγκη αυτή, το έργο «ToyLab: ReTHINK - ReDESIGN - ReBUILD» στοχεύει στην αξιοποίηση ανοιχτών τεχνολογιών, 3d εκτυπωτών και IoT συσκευών και αισθητήρων, με σκοπό να καλλιεργήσει τη δημιουργικότητα των παιδιών, να ενισχύσει τη φαντασία τους και να τα ωθήσει να σχεδιάσουν και να κατασκευάσουν τα δικά τους παιχνίδια.

Η πρόταση εντάσσεται στην Κατηγορία: Εκπαίδευση & Μάθηση, ενώ συνδέεται τόσο με την Υποκατηγορία: STEM Εκπαίδευση, όσο και με την Υποκατηγορία: Μαθησιακές δυσκολίες.

ΤΟ ΠΡΟΒΛΗΜΑ

Παρά την αλματώδη ανάπτυξη των ψηφιακών τεχνολογιών και εργαλείων τα τελευταία χρόνια, τα παιδιά προσχολικής ηλικίας περνούν μεγάλο μέρος της ημέρας τους μπροστά σε οθόνες, καταναλώνοντας - παθητικά - έτοιμο και πολλές φορές μη ελεγμένο περιεχόμενο. 
Όπως καταδεικνύει η πρόσφατη βιβλιογραφία, τα παιδιά προσχολικής και πρώτης σχολικής ηλικίας, εκτίθενται υπερβολικά σε οθόνες (Madigan S. et al., 2019), γεγονός που συνδέεται με μείωση της προσοχής και συγκέντρωσης (Mallawaarachchi S. et al.), αλλά και με αρνητικές επιπτώσεις στη μνήμη, τη γλωσσική ανάπτυξη και τη δυνατότητα επίλυσης προβλημάτων (Madigan, 2019 & Takahashi, 2023). 
Ωστόσο, παρόλο που η παθητική χρήση φαίνεται να είναι επιβλαβής για την ανάπτυξη και καλλιέργεια σημαντικών δεξιοτήτων των παιδιών, ενθαρρυντικά φαίνεται να είναι τα δεδομένα από την ενεργό και διαδραστική εμπλοκή και αλληλεπίδρασή τους με τις οθόνες, αφού δείχνει να συμβάλλει στην καλλιέργεια της δημιουργικότητας και της φαντασίας, στη γλωσσική ανάπτυξη και στην ανάπτυξη δεξιοτήτων επίλυσης προβλημάτων (Madigan S. et al., 2020).

Η ΛΥΣΗ

Στο έργο  «ToyLab: ReTHINK - ReDESIGN - ReBUILD», οι μαθητές/-τριες γίνονται σχεδιαστές, εφευρέτες και δημιουργοί, των δικών τους μοναδικών παιχνιδιών!
→ ReTHINK: Επαναπροσδιορίζουν τις ανάγκες τους, ζωγραφίζοντας τα δικά τους φανταστικά παιχνίδια και επιλέγοντας τις ενέργειες που αυτά θα κάνουν
→ ReDESIGN: Με τη χρήση του παιγνιώδους και εύχρηστου λογισμικού σχεδίασης XMaker, δημιουργούν και επεξεργάζονται τα δικά τους 3d μοντέλα των παιχνιδιών αυτών
→ ReBUILD: Εκτυπώνουν τα παιχνίδια τους στον 3d εκτυπωτή XMaker και στη συνέχεια προσαρμόζουν και προγραμματίζουν αισθητήρες και κινητήρες, δίνοντάς τους «ζωή»!
Έτσι, τα παιχνίδια τους

Αντιδρούν σε φωνητικές εντολές και νεύματα
Κινούνται με μοτίβα κίνησης ή εντολές του χρήστη
Αλληλεπιδρούν με τα παιδιά, κάνοντας ήχους, φωτάκια και άλλες κινήσεις.

ΜΑΘΗΣΙΑΚΟΙ ΣΤΟΧΟΙ

Α. Γνώσεις και STEM Δεξιότητες
Βασικές αρχές 3D σχεδίασης και κατασκευής
Κατανόηση της χρήσης των αισθητήρων
Απλές έννοιες προγραμματισμού (εντολές, γεγονότα, αλγόριθμοι)

Β. Κοινωνικές & Γνωστικές δεξιότητες
Δεξιότητες του 21ου αιώνα
Βελτίωση μνήμης και συγκέντρωσης
Δεξιότητες επίλυσης προβλημάτων

Γ. Συναισθηματική Ενδυνάμωση
Ενίσχυση αυτοπεποίθησης (οι μαθητές/-τριες φτιάχνουν μόνοι τους τα παιχνίδια τους)
Καλλιέργεια ενσυναίσθησης και συμπερίληψης
Πρόληψη των εξαρτήσεων (εξάρτηση από οθόνες)

ΠΕΡΙΓΡΑΦΗ ΤΟΥ ΕΡΓΟΥ
α. Εισαγωγή στην ιδέα
Τα παιδιά, με αφορμή τη θεατρική παράσταση με τίτλο «Τα παιχνίδια ζωντανεύουν», καλούνται να ονειρευτούν τα δικά τους φανταστικά παιχνίδια. Αφού τα ζωγραφίσουν ή τα δημιουργήσουν με υλικά που θα βρούνε στην τάξη τους, καταγράφουν τι ενέργειες θα ήθελαν τα παιχνίδια αυτά να κάνουν.
β. Σχεδιασμός
Οι μαθητές/-τριες, αξιοποιώντας το λογισμικό που παρέχεται με τον 3d εκτυπωτή X-Maker, εισάγουν και τροποποιούν 3d μοντέλα, ώστε να εξοικειωθούν με τις αρχές της 3d σχεδίασης και τις βασικές δομές σχημάτων. 
γ. Υλοποίηση
Στη συνέχεια εκτυπώνουν στον 3d εκτυπωτή X-Maker 3D Printer τα μοντέλα τους, δημιουργώντας έτσι τα δικά τους παιχνίδια.
Όταν η εκτύπωση κάθε παιχνιδιού ολοκληρωθεί, τα παιδιά ενσωματώνουν σε αυτό αισθητήρες ή/και κινητήρες PlanetX, καθώς και πλακέτες Microbit, τις οποίους προγραμματίζουν με το MakeCode.
Αφού δοκιμάσουν την κατασκευή τους, προβαίνουν σε βελτιώσεις (εάν απαιτείται) ή συνεχίζουν με την παραγωγή του επόμενου παιχνιδιού.
δ. Αξιολόγηση
Η αξιολόγηση θα γίνει μέσω:
Ερωτηματολογίων που θα διανεμηθούν στους γονείς, στα παιδιά και στους εκπαιδευτικούς
Τήρηση ημερολογίου παρατήρησης από τις εκπαιδευτικούς

ε. Διάχυση
Ανάρτηση όλων των αρχείων (3D αρχεία, κώδικας, οδηγίες) σε ανοιχτό αποθετήριο.
Παρουσίαση των αποτελεσμάτων του έργου από τα ίδια τα παιδιά σε ανοιχτή προς την τοπική κοινότητα εκδήλωση
Δημιουργία μικρού βίντεο παρουσίασης με τα παιδιά ως δημιουργούς.
Αναρτήσεις στο επίσημο ιστολόγιο του σχολείου

ΣΗΜΑΝΤΙΚΗ ΣΗΜΕΙΩΣΗ:
Παρά την υψηλή τιμή του, ο συγκεκριμένος 3D εκτυπωτής κρίθηκε καταλληλότερος για παιδιά προσχολικής ηλικίας και επιλέχθηκε έναντι άλλων, για τους παρακάτω λόγους:
Είναι τύπου «box» ώστε να είναι ασφαλής για τα παιδιά
Διαθέτει μπροστινό τζάμι, ώστε οι μαθητές/-τριες να βλέπουν όλη τη διαδικασία της εκτύπωσης
Διαθέτει φωτισμό led, ώστε να είναι ευκολότερο για τα παιδιά να παρατηρήσουν τις επιμέρους λεπτομέρειες
Συνοδεύεται από 3 διαφορετικά λογισμικά διαβαθμισμένης δυσκολίας και πιο συγκεκριμένα:
Ένα λογισμικό με έτοιμα 3d μοντέλα που εκτυπώνονται απευθείας
Ένα λογισμικό όπου ο χρήστης μπορεί να παρέμβει σε προσχέδια μοντέλων και να κάνει τις αλλαγές που επιθυμεί
Ένα λογισμικό μετατροπής 2d σχεδίων σε 3d, όπου οι μαθητές/-τριες μπορούν να μετατρέψουν τις ζωγραφιές τους σε τρισδιάστατα, έτοιμα προς εκτύπωση, μοντέλα.

6. Εξοπλισμός
Αιτούμενος εξοπλισμός από την επιτροπή
3D Printer X-Maker AOSEED (750 ευρώ - Διερευνητική μάθηση)
48-in-1 Nezha Inventor’s kit (διαθέτει ήδη το σχολείο)
Πλακέτες microbit (διαθέτει ήδη το σχολείο) 
Τάμπλετ (διαθέτει ήδη το σχολείο)
Νήμα 3d εκτυπωτή (θα γίνει εισαγωγή από το εξωτερικό με επιβάρυνση των εκπαιδευτικών)

ΒΙΒΛΙΟΓΡΑΦΙΑ
Ξενόγλωσση βιβλιογραφία
American Academy of Pediatrics. (2016). Media and young minds. Pediatrics, 138(5), e20162591.
https://doi.org/10.1542/peds.2016-2591
Madigan, S., Browne, D., Racine, N., Mori, C., & Tough, S. (2019). Association between screen time and children’s performance on a developmental screening test. JAMA Pediatrics, 173(3), 244–250.
https://doi.org/10.1001/jamapediatrics.2018.5056
Madigan, S., McArthur, B. A., Anhorn, C., Eirich, R., & Christakis, D. A. (2020). Associations between screen use and child language skills: A systematic review and meta-analysis. JAMA Pediatrics, 174(7), 665–675.
https://doi.org/10.1001/jamapediatrics.2020.0327
Takahashi, I., Okada, K., Hoshino, T., & Nakata, T. (2023). Screen time at age 1 year and communication and problem-solving outcomes at ages 2 and 4 years. JAMA Pediatrics, 177(4), 383–391.
https://doi.org/10.1001/jamapediatrics.2022.5625
Mallawaarachchi, S. R., Anglim, J., Hooley, M., Horwood, S., & Sacks, G. (2022). Associations between screen use in early childhood and cognitive and psychosocial outcomes: A systematic review. Early Childhood Research Quarterly, 59, 192–208.
https://doi.org/10.1016/j.ecresq.2022.01.003
World Health Organization. (2019). Guidelines on physical activity, sedentary behaviour and sleep for children under 5 years of age. World Health Organization.
https://www.who.int/publications/i/item/9789241550536
